<!DOCTYPE html>
<html>
  <head><title>Trolldom i Utgård</title></head>
  <body>
<h3 style="text-align:center;">Trolldom i Utgård</h3>
<h3>Begåvade Wizhor</h3>

<p>Mänskosläktena skiljer sig från andra bestialiska släkten genom det systematiska språket som skrivs över generationerna, och de verktyg som språket genom mänskornas händer producerar.<br>
Detta språk kom och kommer tills tidens slut till de bestar som drömmer djupt nog att bevittna de månglemmade runor som dansar i ytspänningen mellan själarnas drömska sfärer och Kaos.<br></p>

<p>De av dessa drömmande bestar som med sina sinnen kan omfatta runornas djupa skepnader kan med tiden lära sig metoder för att manipulera den språkliga väv som utgör själva existensens skepnad<br>
- den mångskiktade Slöjan mellan Avgrunden och det Allrainnersta Ögonblicket ur vilket den Första Stavelsen uttalas.<br>
Dessa begåvade är alla mänskosläktens urmödrar, som sår det första fröet till systematiskt språk och verktygsbruk hos sina stamfränder.<br>
I varierande frekvens från släkte till släkte och stam till stam fortsätter såna begåvade att födas.<br></p>

<p>De begåvade wizhorna bär inom sig en potential till makt överlägsen alla andra levande dödliga väsen - i teorin finns ingen gräns för vad en begåvad wizha kan använda sin kunskap till.<br>
Det är dock inte en enkel kunskap att förstå och göra bruk av, eller ens något en självklart överlever att besitta.<br>
De flesta slugskaper, lägre trollmedier som är tillgängliga för vanliga mänskor, är biprodukter av metoder begåvade häxor utvecklat för att hantera sina förmågor.<br></p>

<p>Möjligheterna är som sagt obegränsade, och metoder och skolor varierar enormt, men vissa mediala arketyper förekommer, nedärvda genom generationernas läsande och skrivande av det systematiska språket.<br>
Djupa Ligan, det stora Utgårdska wizhrådet, klassifierar dessa i breda drag som:<br></p>

<p>-Kaoskopi<br>
<i>Blickandet i Kaos</i><br>
Uppkallat efter det bokstavliga blickandet genom de drömska sfärernas ytskikt ut i Kaos för att därur skaffa hemlig kunskap om detta och alla andra ögonblick<br>
- men innefattar även all möjlig annan trolldom som utförs i drömska sfärer.<br>
Den vanligaste formen av kaoskopi är läsning och manipulation av stammars, familjers eller enskilda personers drömmar - vanligt folk kallar ofta detta för att ställa kaoskop.<br></p>

<p>Förmågan att manipulera innehållet i personers, familjers och stammars drömmar är mäktig och farlig, och omgiven av tabu både bland de som praktiserar den och de som inte gör det.<br>
Genom sådan manipulation kan riken frambesvärjas och störtas, vättar och andra mäktiga väsen åkallas, men den kan även användas för läkedom av både kropp och sinne.<br></p>

<p>Till kaoskopi räknas även vandrandet mellan drömska och kaotiska sfärer, som kan ta wizhans sinne över hela det befolkade Utgård, teoretiskt sett rentav bortom detta<br>
- in bland Stjärngårdarnas världar och ut i trollens och jättarnas helveten och svamparnas myllrande rotrike.<br>
Genom sådana vandringar kan begåvade påverka omständigheter långt från sitt kroppsliga tillstånd, och upprätta nätverk av trolldom med förmåga att påverka hela Utgård.<br>
Detta är den metod Djupa Ligan använder för att hålla rådsslag, och den välkomnar till dessa alla mänskor som besitter förmågan att ta sig dit.<br></p>

<br>Den mäktigaste allmänt beryktade formen av kaoskopi är direkt manipulation av de runiska sekvenser som utgör Slöjans skikt mellan Avgrunden och Kaos, vid de djupt avlägsna punkter där drömsfärernas bubblor är rotade.<br>
Ytterst få wizhor är dock kunniga i denna konst och ännu färre använder den någonsin - med sådan trolldom är precis vad som helst möjligt och riskerna är därför också helt oöverskådliga.<br></p>

<p>-Grammapati<br>
<i>Formulerande Tillstånd</i><br>
Betecknar rituella tekniker där enskilda eller grupper av wizhor med enormt uppbåd av fokus använder sinne, kropp och redskap för att i Avgrundsrummet formulera trollska runor.<br>
Grammapatisk färdighet har högt anseende i Djupa Ligans sociala kultur, och mästare inom mediet är något av en elit bland transabyssala wizhor.</p><br>

<p>De grammapatiska ritualerna kan formuleras till att ha väldigt specifika och direkta effekter, utan de oöverskådliga konsekvenser som är förknippade med Kaoskopisk manipulation.<br>
Metoderna för att lära sig och utföra ritualer är dock komplicerade och tunga, och det fokus som krävs är som sagt enormt.<br>
Grammapati kräver extrem disciplin både muskulärt och mentalt, och de wizhor som sysslar med det måste vara mästare i både meditation och idrott.<br>
Dessutom är formuleringarna i allmänhet så invecklade att ytterst få wizhor har tänkhuvud nog att utveckla egna ritualer - de flesta grammapater lär sig redan befintliga ritualer utvecklade över generationer.<br></p>

<p>De mest kända grammapaterna är i allmänhet krigarwizhor, som kombinerar sin idrottsliga styrka med enstaka ritualer de ägnar åratal åt att lära sig göra så snabbt och felfritt som möjligt<br>
- formuleringar som kan frammana blixtar och eldklot, få marken att rämna eller döda kroppar att röra sig efter wizhor vilja.</p><br>

<p>-Sarkomati<br>
<i>Kroppslig Process</i><br>
Betecknar metoder där en begåvad wizha integrerar drömska runor med sin kroppsliga skepnad. Ofta sker detta relativt omedvetet, vid själva mottagandet av runorna.<br>
Formuleringar utvecklade ur sarkomati kan bli oerhört mäktiga, men sarkomater är ofta betydligt mer enkelspåriga än andra begåvade<br>
- de har en benägenhet att med sina kroppar ta till sig enstaka runor och utveckla dessa till specifika ändamål.<br></p>

<p>Sarkomatisk begåvning förekommer i allmänhet som ett drag hos ett helt mänskosläktes wizhor, det är ytterst sällan sådana metoder uppstår i enskildhet.<br>
Å ena sidan är dessa wizhors tjänster ofta eftertraktade bland Utgårds folk, det är lätt för en sarkomat att hitta transabyssalt arbete, å andra sidan är mediet något nedvärderat inom Djupa Ligan<br>
- den grammapatiska eliten betraktar det i allmänhet som primitivt och vulgärt.<br></p>

<p>Släkten med eller av sarkomatiska wizhor specialiseras i allmänhet över generationerna till specifika färdigheter så att ett helt folk kan vara inriktat på fraktandet av själar,<br>
fördrivandet av demoner eller manipulation av väder.<br>
Dessa färdigheter gör såna folk till potentiellt mäktiga aktörer inom den transabyssala handeln.<br></p>

<h3>Sluga & Kloka Häxor</h3>

<p>Språket som de begåvade wizhor på olika sätt manipulerar är det språk som skriver själva existensen, det är allomstädes närvarande och alla andra språks moder.<br>
Därför är också alla mänskliga språk mycket mäktiga, och det finns i allt liv potential till trollsk makt - för den som är slug eller klok nog att låsa upp den.<br>
Slugt folk, som studerat begåvade wizhor metoder och utvecklat tekniker för att efterlikna dessa, kan bli så mäktiga att vissa sitter till råds med Djupa Ligan.<br>
De flesta sluga wizhor nöjer sig dock med folklig makt, de är inte sällan drotter, direktörer eller generaler av sina stammar.<br>
Klokt folk kan lära sig mycket av själens och språkets hemligheter utan att göra sig brydda över de begåvades å slugas utsvävningar - klokskapen finns i livsdjupet, mönster finns överallt för den som har ögon att se med.<br></p>

<p><strong>Slugskap</strong><br>
Sluga wizhor är vanligt, obegåvat folk, som studerat de begåvade, och alla de tekniker och verktyg som de utvecklat för att bemästra sin begåvning.<br>
Eftersom de flesta begåvade antingen arbetar för sina stammar på öarna kring trollens fyrar,<br>
eller för sig själva som fria konstnärer och forskare så är majoriteten av den teknik som används inom den transabyssala handeln i Utgård framställd genom slugskap.<br></p>

<p>Hos många stammar omgärdas dessutom de begåvades trolldom av stark tabu - det är inte ovanligt att begåvade wizhor verksamhet begränsas till exempelvis transkarnativt arbete.<br>
En annan orsak till slugskapens allmänna framväxt är variationer hos begåvningsfrekvensen mellan olika stammar, på somliga öar föds knappt en handfull per generation.<br>
Sådana omständigheter har även en benägenhet att förvärras av sig själva - eftersom wizhornas transkarnativa arbete avgör hur själar föds till kroppar kan klent bemannade psykomperier resultera i färre begåvade födslar, vilket i sin tur ytterligare försvårar bemanningen.<br></p>

<p>Mycket kan en slug mänska lära sig, och det som en livstids studier trots allt inte räcker till kan köpas eller stjälas av de begåvade.<br>
Den högst skattade resursen bland sluga wizhor är talismaner - förtrollade föremål som med rätt teknik kan användas för mer eller mindre specifika trollska effekter.<br>
Vissa sluga manipulerar talismaner enbart med sina sinnens och kroppars fokus, andra genom komplex apparatur eller kemiska processer.<br>
Marknaden för talismaner är både djup och bred, det finns högst specifika talismaner i vilka grammapatiska ritualer ligger lagrade för att väckas av mekaniska urverk och fokuserad bön, och andra som är laddade med elektrisk energi eller odödlig eld som kan förlösas på oräknerliga sätt av den som vet hur.<<br>
Olika klasser av talismaner har framträtt genom generationernas arbete - runstenar, formelböcker, kretskort och häxproteser är några exempel som alla används på olika sätt och inte sällan kombineras.<br></p>

<p>Mänskosläktenas slugskap vet ingen saklig gräns - men Djupa Ligan försöker ändå i vad mån det går kategorisera dess olika uttryck, resulterande i följande klasser:<br></p>

<p>-Teknopati<br>
Betecknar användandet av komplexa redskap för att efterlikna begåvade metoder. I vissa fall innebär detta bruk av talismaner, exempelvis Kaosfartygens bönehjul som låter dem röra sig mellan skikt i Slöjan.<br>
I andra fall, som till exempel ofta gäller vanlig Avgrundsfart, så manipuleras aldrig existensiella runor direkt - istället tillämpas saklig kunskap vunnen ur de begåvades arbete med materiellt mekaniska och kemiska metoder.<br>
Teknopati är den vanligaste och bredaste klassen av slugskap.<br></p>

<p>-Talismani<br>
Talismaniker tränar i likhet med grammapater kropp och sinne till maximal disciplin och fokus - för att utan ytterligare hjälpmedel direkt aktivera talismaner.<br>
Bland dessa är runstenar och formelböcker populära, eftersom dessa erbjuder symboliskt framställda formler som är jämförelsevis lätta att foksuera sinnet på.<br></p>

<p>-Narkopati<br>
Intag av vissa kemiska element kan i rätt kombinationer, doser och former tillfälligtvis förhöja de inre sinnenas känslighet till de begåvades nivå och möjliggöra både kaoskopi och,<br>
inte utan extrem risk för mental utbränning, grammapati.<br>
En narkopat kan under påverkan av wizh-droger röra sig som en kaoskopist mellan sfärer, och rentav emottaga de runor som skänker de begåvade deras makt - för att faktiskt göra bruk av dessa krävs dock ytterligare intag,<br>
och metoden har genom drogernas starka biverkningar en nästan ofelbar benägenhet att bryta ner den slugas fysiska och mentala hälsa.<br></p>

<p>-Grammapatologi<br>
Slugskapen är ett nätverkande värv, där de allra flesta wizhor är beroende av andra wizhors tjänster för att utföra sin konst.<br>
Grammapatologerna utmärker sig genom att vara teoretiska häxor - de studerar grammapaternas ritualer i detalj och förmedlar dessa till teknopater och talismaniker som sedan tillämpar dem genom sina tekniker.<br>
Vissa ovanligt skickliga grammapatologer har även lärt sig att genom teknopatiska metoder, med enorm möda och oerhört långsamt, själva framställa talismaner.<br>
Det förekommer företag som i sitt stall har såpass skickliga grammapatologer och teknopater att de i viss mån industrialiserat produktionen av enkla talismaner - inte sällan faller dock dessa offer för Fjärdefyrens Förbannelse.<br></p>

<p><strong>Klokskap</strong><br>
Klokt folk förstår att vägarna till kunskap, makt och frihet är fler än en. De ser det som tycks förbigå alla andra - hur specifik och extrem kunskapen som strömmar ur den höga drömmens runor är.<br>
Någonstans i ryggmärgen förstår de att det konventionella häxeriet är ett bländverk, en del av det vansinne som en gång drivit Utgårds stammar bort från Stjärngårdarnas världar.<br>

<p>De kloka ser omkring sig, med sina inre och yttre sinnen och gör bruk av vad de finner brukligt, och lyssnar till vad de finner sannt och riktigt.<br>
Vissa av dem är rentav begåvade, som valt att blunda inför de dansande runorna när de visat sig för dem, och vandra mellan de drömska och Kaotiska sfärerna utan att stödja sig på trollska hjälpmedel.<br>
På så vis sitter ett ytterst fåtal kloka till råds med Djupa Ligan, för att hålla ett öga på vansinnet bland Utgårds mäktigaste.<br></p>

<p>De klokas tekniker undgår i allmänhet Djupa Ligans klassifikationer - de begåvade och sluga wizhorna förstår sällan över huvud taget vad de kloka sysslar med.<br>
Enstöriga tunnsittare som inte yttrar ett ord på tio år, specialister på örter och enkla läkemedel som på något vis alltid står i mitten av de mest dramatiska skeenden,<br>
folk som spår i stjärnor på himlen, slaktdjurens inälvor och vanliga spelkort.<br>
Bland vissa folk åtnjuter de kloka djup respekt, och det ryktas regelbundet om sådana som lyckats göra sig oberoende av både begåvning och slugskap för att klara sig i Utgårdsnatten<br>
- i allmänhet hålls dock kloka wizhor för tokiga bland bildat och mäktigt folk, om de inte faller inom någon av de två klokskapsklasser Djupa Ligan lyckats kartlägga:<br></p>

<p>-Demonologi<br>
Demoner är självuppehållande system som uppstår spontant ur både det mänskliga och existensiella språket. I sig själva olevande abstraktioner hakar de fast i materialet genom språkande kroppar.<br>
Detta är ungefär vad som sägs om demoner, och det anses i allmänhet att de som säger det inte själva vet vad de pratar om.<br>
Demonologerna tillhör, sin givna titel till trots, sällan de som påstår sig veta något om demoners natur - deras konst är mera praktisk.<br>
De använder mantran för att frambesvärja demoner ur språkets över- och undermedvetna brus, och binder dessa till sig.<br>
Demonerna kan nämligen besitta samma grammatiska komplexitet som grammapaternas ritualer, och användas till liknande syften.<br>
Demonerna kan dessutom bindas i kontraktsform, som sigill, och säljas till teknopater som i sin tur kan besätta talismaniska dockor med dem, och använda dem som trollsk arbetskraft.<br></p>

<p>Demonologi är dock inte utan risker, demoner är till sin natur både tvångsmässiga och smittsamma, och deras grammatik kan lätt urarta i vansinne.<br>
Detta vansinne kan drabba demonologen själv, personer som kommer i kontakt med demoner, eller ifall demonen besitter en docka, genom dess handlingar dess omgivning.<br>
På grund av detta är demoni över lag, och i synnerhet aktiv demonologi, belagt med strängt tabu, och inte sällan straffbart med döden.<br></p>

<p>-Auramani<br>
Begåvad och slug trolldom är helt och hållet upptagna med ena sidan av existensens innersta dualism - det kategoriska Runa. Själen, i sin rena Himmelska form, är helt och hållet av den andra sidan - det flödande formlösa Aura.<br>
Auramaniker försakar helt språkets makt - använder det endast av social nödvändighet eller som en leksak.<br>
Istället blickar de djupt inåt, mot det Allrainnersta Ögonblicket, och söker ständigt efter att utan språkliga skuggor uppfyllas av dess ljusa tomhet.<br></p>

<p>Det sägs att en fullbordad mästare är helt tom, som ett ihåligt skal omkring ogrumlad Aura.<br>
Vad som skulle skilja en sådan mästare från ett sandkorn, en handfull luft eller ett helt ögonblick kan inte på ett tillfredsställande sätt förklaras av Djupa Ligans samlade vetenskap.<br>
En sådan person, om den fanns, och besatt sin lemmars bruk, borde kunna formulera det existensiellt språket spontant, som en gud eller en jätte,<br>
men auramanikerna menar i allmänhet att en mästare aldrig skulle vara brydd att göra detta.<br>
Eftersom en sån mästare i det inre är identisk med Gud i det Allrainnersta Ögonblicket, och i det yttre med den mångskiktade Slöjan skulle all dessa formulering redan genom existensen vara fulländad.<br></p>

<p>Dessa religiösa föreställningar gränsar till Utgårds allmänna tabu mot gudar och deras dyrkan, varför auramanikerna betraktas med skepsis som bäst av de allra flesta.<br>
Vid sidan av detta, som tycks vara mer teori än praktik, har de dock utvecklat tekniker för att påverka materialet i Avgrunden utan att använda någon form av språk.<br>
Mest kända bland dessa är mycket effektiva läkekonster -  vilka de utan krav på motprestation erbjuder alla som söker upp dem.<br>
Detta gör att auramanikernas existens i allmänhet trots allt tolereras, även om deras närvaro sällan uppskattas.<br></p>

  </body>
  </html>
