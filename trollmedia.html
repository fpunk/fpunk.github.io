<!DOCTYPE html>
<head><title>trollmedia</title></head>
<body>
<h3>Kort om terminologi</h3>

<p><strong>Mjukvara</strong> - rent språkliga system, innefattar artificiell agens, maskinspråk, grammapatologi,<br>
men även psykosociala system - företagsmodeller, politiska system, matematiska modeller,<br>
identitetskonstrukter och transkarnativa system.</p>

<p><strong>Hårdvara</strong> - materiella system, vanligtvis apparater, men även levande kroppar,<br>
i den mån de används i teknopatiskt/grammapatologiskt arbete.</p>

<p>I allmänhet delas hårdvara in i enkel (huvudsakligen mekanisk, knapp användning av djupa runor),<br>
och komplex (i hög grad beroende av både elektricitet och djupa runor).<br>
På grund av Utgårds politiska omständigheter kallas enkel hårdvara ofta även civil,<br>
och komplex hårdvara ofta transabyssal eller transkarnativ beroende på tillämpning.<br>
Denna indelning kan även, om än mer sällan, användas om mjukvara<br>
- som visserligen ofta tillämpas civilt men i allmänhet utvecklas transabyssalt.</p>

<h3 style="text-align:center;">Triskelisk trollmedia</h3>

<p><i>Här används Sectris Triscelon som exempel på medialandskapet i Utgård,</i><br>
<i>Sektrisen är dock mer undantag än regel, eftersom den är totalt dominerad av slugskap.</i><br>
<i>Detta gör den perfekt för att undersöka Ugårdsmänskornas full teknologiska färdighet,</i><br>
<i>ingenstans är denna så högt utvecklad och tillämpad som i Sektrisen.</i><br>
<i>Det är dock värt att notera att de flesta stammar är betydligt mer teknologiskt primitiva.</i></p>

<p><strong>Janitor-Futharc federat (J-Ff)</strong><br>
Janitor<br>
- mjukvara, artificiell agens<br>
- specialiserade hårdvarukomponenter<br>
Futharc<br>
- hårdvara, applikation av mjukvara<br>
- kommunikation, administration och datalagring för transabyssala företag<br>
- civil systemvara (pappersbaserade system, manuella och mekaniska)<br>
Gramaton<br>
- grammapatologiska system av prestigeklass<br>
- formelböcker, formuleringsimplement, talismansystem<br>
- grammapatologisk utbildning</p>


<p>J-Ff:s produkter och tjänster genomsyrar den Triskeliska existensen på nästan alla nivåer,<br>
oberoende av federata anspråk.<br>
Eftersom federatets hemfyr är Morgelon, så är det hit spjutspetsen av dess mittfåra når först,<br>
i synnerhet vad gäller Futharc-familjen - eftersom J-Ff även är Sektrisens yttre ansikte.</p>

<p>Vad gäller Janitors och Gramatons mer specialiserade linjer,<br>
är det däremot ofta lokala avdelningar som driver på utvecklingen.<br>
Janitors mest påkostade forskningsanläggningar finns i Barbelo och bemannas av Aurarc,<br>
och Gramatons högsta prestigeskolor utbildar Carcosas elitsoldater i sluga stridstekniker.</p>

<h3>Transabyssal media i korthet</h3>

<p>Den mest sofistikerade och komplexa teknologin,<br>
som i allmänhet är direkt beroende av grammapatologisk forskning för att replikera begåvning,<br>
kallas ofta transabyssal,<br>
eftersom det nästan uteslutande är transabyssala företag och agenter som har tillgång till den.<br>
Den teknopatiska spjutspetsen är i allmänhet onödigt dyr för civila ändamål,<br>
och dess fördelar betraktas av de flesta bofasta stammar som överflödig lyx.</p>

<p>Teknologin i fråga är dessutom helt sprungen ur det transabyssala livets omständigheter,<br>
och anpassad främst för dessa.<br>
I Avgrunden, där en hel fartygsbesättnings överlevnad hänger på livsuppehållande system,<br>
behöver både personal och utrustning fungera som en absolut enhet.<br>
Vidare är det för Avgrundens omständigheter som den mesta kommunikationsteknologi utvecklats,<br>
och det är i huvudsak företag av transabyssala anspråk som behöver storskaliga datasystem.</p>

<p>Det är visserligen inte helt ovanligt att öbor använder t ex artificiell agens för storskaliga system,<br>
men detta faller för det mesta på ett eller annat sätt inom det transkarnativa fältet,<br>
och är hur som helst inte sällan opererat av just transabyssala företag.<br>
De flesta öar som inte själva är under transabyssala företagsanspråk,<br>
hyr i allmänhet sådan utrustning och expertis av federaten.</p>

<p>J-Ff:s mittfåra domineras av Futharc-familjens produktlinjer,<br>
som även är representativa för den teknopatiska mittfåran i allmänhet.<br>
Futharcs målsättning är att kunna erbjuda transabyssala företag helhetslösningar,<br>
som innefattar alltifrån tillämpbar mjukvara för personal och utrustning,<br>
till kommunikationsverktyg och fartyg.</p>

<p>Mjukvaran som Futharc erbjuder består av användarvänliga tillämpningar av Janitors produkter,<br>
som snarare riktar sig till just hårdvaruleverantörer än slutkonsumenter.<br>
Fartygsteknologin som J-Ff tillhandahåller köps i allmänhet in av tredje part,<br>
utanför inte bara federatet utan Sektrisen i stort.</p>

<p>De enda fullvärdiga Avgrundsvarven inom Sektrisen tillhör Dragonum,<br>
och deras millitära linje är alltför dyr och specialiserad för de flesta kunder.<br>
Futharc disponerar dock varv för mindre fartyg,<br>
och med kapacitet att montera fartyg från inköpta moduler.<br>
Denna begränsning gäller endast själva hårdvaran,<br>
Janitor utvecklar mjukvarusystem för alla fartygstyper och även hela flottor.</p>

<p>Den tydligaste linjen i den transabyssala mittfåreteknologin är holistiska överlevnadssystem.<br>
Alla seriösa system på alla nivåer är modulära och i någon mån decentraliserade,<br>
en modul (allt från personal till pansar och kraftkällor) värderas både för sin <i>suveränitet</i>,<br>
och sin <i>utbytbarhet</i>.<br>
Ett transabyssalt system måste både kunna utesluta en defekt modul ur sitt kretslopp,<br>
och omdirigera förlorade funktioner till andra moduler.<br>
Det är i allmänhet fördelaktigt att kunna deligera grundläggande funktioner till artificiell agens,<br>
men skulle en demonmodul korrumperas, så behöver personalen kunna utföra dess uppgifter.</p>

<p><strong>AurArc federat (AAf)</strong><br>
Janitor Waith (under J-Ff med personal av AurArc)<br>
- transkarnativ artificiell agens<br>
- drömsk infrastruktur och transkarnativ pedagogik<br>
- psykopompa arketypsystem<br>
Terminal Vista<br>
- drömfördjupande hård- och mjukvara<br>
- terminalsystem och bönehjul för drömvandring och kaosfärd<br>
- talismaner och narkopatiska preparat för djupdröm<br>
Colegia Frenologic (ingen yttre rapportplikt)<br>
- forskande skola för genetisk och själslig ingenjörskonst<br>
Colegia Csenopatic (ingen yttre rapportplikt)<br>
- forskande skola för studiet av ickemänsklig agens</p>

<h3>Transkarnativ media i korthet</h3>

<p>Transkarnativa system, som lotsar mänskosjälar genom drömska sfärer mellan död och födsel,<br>
kräver den absolut djupaste och mest komplexa existerande nivån av mjukvara.<br>
Detta är den huvudsakliga orsaken till att begåvning fortfarande dominerar området överlägset.<br>
Sectris Triscelon, som medlem av Vakna Ligan, försöker ändra på detta,<br>
och har genom AurArc utvecklat intern autonomi från trollsk begåvning.</p>

<p>Helt och hållet sluga transkarnativa system, som det AAf erbjuder,<br>
är dock ännu såpass ovanliga och experimentiella, att sådant inte räknas in i helhetslösningar,<br>
av det slag J-Ff exporterar.<br>
De allra flesta stammar fokuserar så gott som hela sin begåvningsresurs på detta område,<br>
vilket även varit bidragande till slugskapens dominans inom i princip alla andra fält.<br>
Orsaken till detta är att lotsandet av själar mellan liv är den enskilt viktigaste sysslan i Utgård.<br>
Om inte själarna med säkerhet kan ledas till nya kroppar dör helt enkelt livet i Avgrunden ut.</p>

<p>Övriga sluga områden kan, i synnerhet sedan grammapatologins uppkomst,<br>
tillfredsställas åtminstone i teorin helt utan de fördelar begåvade har över vanliga mänskor,<br>
men det transkarnativa arbetet sker till sin absoluta huvudsak i drömska sfärer,<br>
tillträde till vilka av existensens grundläggande villkor endast ges begåvade.<br>
Detta är rentav det specifika privilegium som faktiskt särskiljer begåvning.</p>

<p>I princip alla stammar, utom det fåtal inom Vakna Ligan som besitter transkarnativ slugskap,<br>
är indelade i kastsystem baserade på denna omständighet.<br>
Begåvade wizhor är både priviligerade och ansvarstyngda,<br>
deras kollektiva makt, uppgifter och status har liknats av Vakna Ligans vid gudars.<br>
Ligans yttre och allmänna ideologiska linje baseras på just detta<br>
- begåvningens dominans på området är en källa till orättvisa, och gränsar till teistiskt kätteri.</p>

<p>Vad gäller företag som AAf, som utgör Ligans maktbas, är det dock troligtvis annorlunda.<br>
I praktiken kan ingen utomstående med säkerhet uttala sig om vad som motiverar AAf,<br>
men ingenting pekar på att det skulle vara en demokratisering av livet efter detta.<br>
Stora delar av federatets arbete tycks röra transkarnativ och politisk <i>kontroll</i>,<br>
snarare än frigörelse.<br>
Effektivt sett har AAf inom Sektrisen skaffat sig en precis lika självegen position,<br>
som sina begåvade motsvarigheter hos andra stammar.<br>
För federatet, menar dess kritiker, verkar slugskapen snarast vara ett medel för suveränitet.</p>

<h3 style="text-align:center;">Avgrundstrafik</h3>

<p>Den ursprungliga källan till all teknopatisk slugskap är de Avgrundsfartyg,<br>
som i mytologisk tid tog mänskorna till Utgård, på flykt undan Stjärngårdarnas heliga krig.<br>
Ombord på dessa fartyg kan i princip all vardaglig trolldom antas ha skötts genom begåvning,<br>
men själva fartygen var konstruerade enligt principer som gjorde dem opererbara för allmänheten.<br>
Detta för maximera chanserna för flertalets överlevnad under den långa och farliga färden i mörkret.</p>

<p>Under det ursprungliga koloniserandet av Utgård var dessa fartyg också summan av teknopati,<br>
och de sköttes huvudsakligen av begåvade, som överlag ledde och ännu leder stammarna.<br>
Först när stammarna börjat göra sig hemmastadda med existensen på öar och arker,<br>
började den transabyssala företagskulturen växa fram, och med den intresset för sluga lösningar.<br>
Dessa handlade ursprungligen, och alltjämt främst, om just trafiken i Utgårdsnatten.<br>
Avgrundsfartyget var och är den främsta symbolen för Utgårdsmänskornas kultur.</p>

<p>De grammapatologiska redskapen, som i oerhört komplexa talismaniska system lagrar trollformler,<br>
uppstod, och används ännu i huvudsak, som fartygsmoduler.<br>
Den artificiella agensen, som binder demoner till dessa redskap för automatisering,<br>
har ännu bara börjat lämna fartygens operativsystem för att användas i exempelvis psykopomperier.<br>
Den enda slugskap som kan sägas ha ett ursprung på en annan nivå är den enklare talismanin<br>
- som uppkom bland enstaka transabyssala äventyrare,<br>
som kommit över och lärt sig använda enskilda eller länkade talismaner för trollsk effekt.</p>

<p>Talismanerna, den ursprungliga teknopatiska grundstenen,<br>
har antingen drömskt eller grammapatologiskt ursprung.<br>
De drömska talismanerna, vars historia är äldre än mänskostammarnas Ugårdsfärd,<br>
innefattar komponenter som av begåvade, med oerhört arbete, extraherats ur drömska sfärer,<br>
och genom lika oerhört arbete, stabiliserats i Avgrunden.<br>
Dessa kan användas som kraftkällor för annan apparatur, som fokuspunkter för trollformulering,<br>
eller för att lagra enkla trollska effekter.<br>
Ursprungligen framställdes talismanerna för användning av de begåvade själva,<br>
som visserligen kan lära sig trollformulera utan dem,<br>
men vars arbete förenklas avsevärt av deras användning.</p>

<p>Talismanikerna, de första relativt oberoende sluga wizhorna,<br>
lärde sig hur de med vanliga mänskliga förmågor kunde använda talismanerna.<br>
De lärde sig även länka samman talismanerna för att få fram mer specialiserade effekter,<br>
och lärde i sin tur ut denna kunskap till civila operatörer på Avgrundsfartyg,<br>
som tillämpade den för att ta kontroll över sina redskap och bli de första teknopaterna.</p>

<p>Grammapatologin kan sägas ha uppstått vid denna punkt,<br>
men termen brukar oftast beteckna en senare och mer renodlat teoretisk slugskap.<br>
Denna uppkom ur de ursprungliga teknopaternas experiment med talismaniska system,<br>
och ledde till slut fram till kunskaper som gjorde det möjligt att framställa nya talismaner,<br>
utan att behöva extrahera ovärldsligt material ur drömska sfärer.<br>
Under tiden hade den allmänna teknopatin nått en nivå,<br>
där den för många sysslor var oberoende av talismaner som annat än kraftkällor.<br>
Därför är grammapatologin i huvudsak fokuserad på utvecklingen av enkla talismaner,<br>
som bara behöver lagra eller alstra energi, med målet att kunna massproduceras.</p>

Endast ett fåtal grammapatologiska laboratorium har på allvar lyckats med detta,<br>
och håller hårt i sina patent.<br>
Sectris Triscelon, exempelvis,<br>
har en begränsad produktion av kraftkällor i abyss-klass, som främst används av Dragonum.<br>
För de flesta ändamål är de beroende av import från yttre federat helt specialiserade på området.<br>
De talismaniska kraftkällor som faktiskt produceras i sådan mängd,<br>
att de är tillgängliga för enskilda öar och små företag, är högst begränsade,<br>
alstrande källor av denna klass kan på sin höjd driva en skyttel för två personer.<br>
Mindre företag vars anspråk är begränsade till exempelvis enstaka fraktfartyg,<br>
hyr ofta batterier, lagrande källor, som laddas på vid federata autopumpstationer.<br>
Dessa batterier kommer uteslutande med garantier knutna till service-avtal med federatet,<br>
kunden får endast tillgång till grundläggande funktioner hos systemet,<br>
och är beroende av federatets personal för att utföra djupare reparationer och underhåll.<br>
Att denna omständighet inte lever upp till ett transabyssalt systems förväntade standard,<br>
behöver egentligen knappt nämnas.</p>

<p>Bland företag med mindre anspråk har därför enklare teknopatiska lösningar uppkommit,<br>
kraftkällor helt oberoende av trolldom.<br>
Dessa är begränsade relativt talismaniska system både vad gäller prestanda och stabilitet,<br>
men deras användare kan i alla fall själva i teorin utföra alla reparationer,<br>
och är inte direkt beroende av federatens autopumpar för sin transabyssala överlevnad.<br>
Dessa enklare system kallas allmänt derivatkällor,<br>
eftersom de systematiskt tillämpar enklare slugskaper sprungna ur trollsk teknopati.</p>

<p>Det är inte ovanligt med företag av ödmjuka men robusta anspråk,<br>
som i huvudsak driver sina fartyg med talismaniska batterier,<br>
men använder derivatkällor som nödsystem.<br>
De allra flesta fartygsbefäl försöker också se till att ha åtminstone en begåvad personal ombord,<br>
som kan förväntas förse fartyget med kraft direkt ur dröm ifall så krävs.<br>
Dessa positioner upptas nästan uteslutande av sarkomater,<br>
från stammar specialiserade på just denna tillämpning av begåvning.</p>

<p>Många transabyssala företag använder även specialiserade sarkomater för andra sysslor,<br>
huvudsakligen säkrandet av fartygens själsliga resurser.<br>
All Avgrundstrafik är riskabel, och själarna är existensens mest dyrbara resurs,<br>
varför ett ansvarsfullt fartygsbefäl kan garantera personalsjälarnas fortexistens,<br>
även i fall då en eller flera kroppar dör under färden genom Utgårdsnatten.</p>

<p>Dessa två sarkomatklasser - fartygsburna kraftkällor och psykopomper,<br>
utgör en slags begåvad arbetarklass i Avgrunden, vars existens är högst olika andra begåvades.<br>
Många av dessa känner sig förfrämliga av Djupa Ligan,<br>
de närvarar sällan vid dess råd och vissa har till och med valt att arbeta för Vakna Ligan.<br>
Företag som J-Ff använder sig i någon mån av sarkomater som sekundära kraftkällor,<br>
om än inte som psykopomper.</p>
<br>
<p style="text-align:center;"><i>under process</i><br>
  <strong>/Vaktmästeriet</strong></p>

</body>
</html>
