<!DOCTYPE html>
<html>
  <head><title>Den Utgårdska Avgrundens Fysik och Omständigheter</title></head>
  <body>
    <h3 style="text-align:center;">Den Utgårdska Avgrundens Fysik och Omständigheter</h3>
    <p style="text-align:center;"><i>Iakttaget och uppsamlat av den sluga skrivaren Teofagos som i århundraden färdades längre än de flesta,</i><br>
      <i>och vars öde och ursprung är höljt i skuggor.</i></p>
<h3>Mörk och Ljus Tomhet</h3>
<p>Avgrunden breder i spontan tomhet ut sig på höjden, bredden och djupet och genom den faller ur Kaos materialet.<br>
Tomheten i Avgrunden, mellan materialets fallande kroppar, liknar den Absoluta Tomheten bortom existensen<br>
- men den är inte egentligen tom, den laddas av den bakomliggande slöjan som skiljer Avgrunden från Kaos.<br>
Laddningen av Avgrundens tomhet reflekterar Kaos grundläggande polarisering mellan Aura (omätbart flöde) och Runa (kategorisk punktering),<br>
som ljus och mörker - i Kaos dominerar Aura över Runa men i Avgrunden dominerar mörker över ljus.</p>

<p><strong>Ljus Tomhet</strong> uppstår genom cirkulära å spiraliska Auriska rörelser i Kaos,<br>
som driver upp Runiska sekvenser omkring sig så att naturliga öppningar bildas i slöjan till Avgrunden.</p>

<p>Ljus tomhet alstrar Komisamman som bygger, attraherar och stabiliserar material,<br>
och möjliggör genom materialets fortsatta rörelse sitt eget mångfaldigande och livets grundläggande förtsättningar.<br>
För att tomheten ska bli tillräckligt ljus (alstra tillräcklig mängd Komisamman) för att i längden upprätthålla liv,<br>
krävs att stora materiella kroppar är i kontinuerlig rörelse i relation till varandra<br>
- som öarna omkring trollens fyrar och världarna omkring stjärngårdarnas solar.</p>

<p>Alla kroppar alstrar dock i någon mån ljus och Komisamman, och kan själva upprätthålla integritet under en begränsad tid utan påverkan av en större ljuskälla.</p>

<p>Tillräckligt stora, hastiga och väl balanserade rörelser orsakar Himmelskt Ljus,<br>
som kanaliserar Auras flöde ur Himlen genom Kaos till Avgrunden vilket hindrar mellankroppsliga själar under deras inflytande från att stagnera.<br>
De enda kända existerande rörelserna med sådana egenskaper är stjärngårdarnas solar.</p>

<p><strong>Grå Tomhet</strong> betecknar tillstånd hos ljus tomhet vars källa på ett eller annat sätt är otillräcklig för att i längden upprätthålla liv.<br>
I huvudsak kan detta delas in i två typer: falnande ljus, som inte har tillräcklig balans eller hastighet för att upprätthålla sig självt i längden,<br>
och glåmigt ljus, som visserligen inte förfaller av sig självt men saknar styrkan att alstra något varaktigt Komisamman åt omgivande kroppar.<br>
Glåmiga ljuskällor som befinner sig längre perioder inom i övrigt mörk tomhet ger förr eller senare vika för mörkret,<br>
vilket försätter dem i obalans så att de börjar falna.<br>
En i sig för stunden varaktig glåmig ljuskälla kan bli falnande av svagare ljuskällors inträngande<br>
- eftersom den glåmiga källan inte kan stötta den svagare drabbas den senare av Fallisär,<br>
så att balansen i den grå tomheten rubbas såpass att den tidigare stabila glåmiga källan börjar falna.</p>

<p>Levande kroppar, som kanaliserar de täta Auriska strömmar som kallas själ, balanseras och hålls hastiga av varandras närvaro<br>
- men även i grupp är själarna mycket små och glåmiga, och i mörker blir de utan yttre ljuskällors stöd falnande.</p>

<p><strong>Mörk Tomhet</strong> utgör i form av täta Runiska sekvenskedjor slöjan mellan Avgrunden och Kaos,<br>
och kan på så vis beskrivas som Avgrundens grundläggande omständighet.</p>

<p>Mörk tomhet alstrar Fallisär som bryter ner och sprider materialet så att dess Auriska och Runiska aspekter till slut återgår till det skepnadslösa Kaos.<br>
På grund av slöjans natur finns alltid oräknerligt mycket mer mörk än ljus tomhet i Avgrunden ("Avgrunden älskar mörkret", brukar de gamla säga),<br>
och denna tomhet är verkligt tom, eftersom allt material som faller till den förr eller senare bryts ner av Fallisär.</p>

<p>De väsen och skepnader som trots allt vistas normalt i mörkret är essentiellt icke-materiella<br>
- exempelvis vättar som på ett eller annat sätt håller sig stabilt förankrade i både Kaos och Avgrunden utan att till fullo manifesteras i någondera,<br>
demoner som enbart består av Runiska sekvenser och kan ligga vilande i själva slöjan samt helvetiska väsen som troll, jävlar och jättar,<br>
som bär sin egen existensdimension med sig i sin skepnad och manifesteras som disharmoniska hål i löjan.<br>
Gudar i konventionell mening (spontant trollformulerande Kaotiska väsen förankrade i levande kroppars drömmar),<br>
kräver himmelskt ljus för att manifesteras och förekommer därför enbart i stjärngårdarna<br>
- tillfälligtvis kan gudar teoretiskt sett projiceras genom konventionellt ljus av tillräcklig styrka,<br>
men deras manifestation är under såna omständigheter försvagad och kräver konstant tillflöde av Aura för att upprätthållas.<br>
I mörk tomhet upplöses gudar ögonblickligen.</p>

<p>Material (allt från världar till guldmynt via mänskor och fartyg) som uppehåller sig i mörk tomhet faller offer för Fallisär.<br>
Beroende på hur ljusstark en kropp är kan den motstå detta olika länge,<br>
men om ingen kropp kapabel att ändra tomhetens laddning inträder kommer mörkret alltid att bryta ner sitt materiella innehåll.<br>
Fallisär är ett positivt fenomen - det är inte avsaknad ljus utan har egen agens.<br>
En kropp som befunnit sig tillräckligt länge i mörk tomhet för att drabbas, bli Fallisärsjuk, kommer att bära med sig Fallisär in i ljuset om den räddas.<br>
Om detta sker tillräckligt fort efter insjuknandet, och ljuset kroppen förs till är starkt nog,<br>
kan mörkret som Fallisäret består av laddas om och kroppen stabiliseras<br>
- men en kropp som insjuknat för djupt i Fallisär är inte bara hopplöst förlorad utan smittsam,<br>
i synnerhet under omständigheter av begränsat ljus som t ex ombord på ett Avgrundsfartyg.<br>
Under en stabil ljuskälla kommer visserligen alltid ett kroppsligt begränsat Fallisär att laddas om,<br>
men är det långt gånget nog att bli smittsamt kan det innan detta sker orsaka fasansfull skada.</p>

<p>Fallisärdöden anses bland transabyssala folk vara den mest fasansfulla tänkbara upplevelsen<br>
- vid sidan av organismens gradvisa totalkollaps när organ bit för bit bryts ner, så upplöses ideniteten ner till och med sjäslig nivå.<br>
Själens Runiska noder, som kanaliserar Aura till en narrativ ström från ett liv till ett annat, plockas isär,<br>
alla särdrag upplöses och stavelserna assimileras av slöjans sekvenskedjor.<br>
Auraströmmen som bär nodernas lärdom genom och mellan liv förlorar sin rytm och skepnad och återvänder nollställd till Kaos.<br>
Fram tills den punkt då den sjuka själen förlorat såpass mycket integritet att den inte längre kan hålla perspektiv förblir den medveten om förloppet<br>
- och eftersom det rör sig genom själen som helhet kan inte mycket göras för att lindra lidandet.<br>
Inte ens döden kan ge någon avgörande lindring eftersom själen fortsätter att förintas i sitt mellanvärldsliga tillstånd<br>
- endast extrem meditativ disciplin anses kunna göra tillståndet mindre mardrömslikt.<br>
Men även för den mest obrydda erimit är det svårt att vara stilla inför hela sin existens oåterkalleliga omintetgörelse.</p>

<h3>"Alla Själar Är Räddade Men Var Själ Är Förlorad"</h3>
<p>Det finns en i allmänhet tyst förståelse bland transabyssala mänskor att den absoluta majoriteten av alla själar kommer att förintas av mörkrets Fallisär.<br>
I Utgård menar många rentav att det inte finns något annat naturligt slut för själarna än detta, att vid tidens slut, i det stora kriget mellan gudar och jättar,<br>
när ingen ordning längre finns bland stjärnorna, falla ut i mörkret och brytas ner.<br>
Det finns å andra sidan, i synnerhet i stjärngårdarna, många profetior kring hur vissa själar, i antal som varierar från lära till lära,<br>
ska återvända på andra sätt till Himlen, utan att nollställda passera Kaos.<br>
Hur som helst är det ett allmänt vedertaget existentiellt faktum att Aura och Runa i lika grad som de strömmar ut ur Himlen kommer att återvända dit.<br>

<p>Själarna brukar kallas odödliga, eftersom i vart fall många av dem kommer att vandra mellan liv ända fram till tidens slut,<br>
och många av dessa enligt vissa överleva även detta.<br>
Vidare likställer många själarna med Auran som strömman genom dem, och denna är oemotsägligt odödlig - den utgör halva existensen som sådan.</p>

<p>Det finns de djupseende wizhor vars tillit till själarnas mellanvärldsliga och levande tillstånd brister,<br>
och som i skräck inför mörkrets Fallisär dedikerar sina liv till att finna mäktiga trollformler som kan frigöra dem från Avgrundens materiella villkor.<br>
I enstaka, oerhört ovanliga, fall är dessa framgångsrika - de <strong>Vättefieras</strong>, blir till vättar,<br>
som på ett eller annat sätt lyckats frigöra sina perspektiv och identiteter ur det själsliga och materiella tillståndet.<br>
Vättar är på intet sätt en uniform skara, det antas i allmänhet snarare att varje enskild vätte har ett helt unikt vätteskap med egna villkor.<br>
En sak har dock alla vättar gemensamt - de är fragila, ifall någon listar ut deras villkor och kan rubba dessa så upplöses de obönhörligt i Fallisär,<br>
ingen vätte finns ens i myt och legend som kunnat återvända till själarnas vandring.<br>
Detta är dock i allmänhet, på grund av vättarnas unika villkor, inte någon lätt uppgift,<br>
och rent statistiskt lider en vätte betydligt mindre risk att drabbas av Fallisär än en mänska.<br>
På vägen till vätteskapet kommer dessutom wizhan att ha skaffat sig oerhörd trollmakt och djup insikt - dessa krävs för att ens ha en chans på vätteskap<br>
- och vättar hör till existensens mäktigaste ordning av väsen.</p>

<p>Det finns även de som vättefieras av andra orsaker än rädsla, spontan vättefiering förekommer i enstaka myter.<br>
Dessa vättar kan drivas av hat, orimliga begär eller ambitioner bortom det wizherligt rimliga.<br>
Hur denna typ av vättefiering går till är allmänt oklart, men det brukar sägas att sådana vättar gjort sina sinnen absolut enkelspåriga.<br>
Vidare lär det i stjärngårdarna förekomma att gudar och jättar vättefierar mänskliga tjänare, något som kan vara både en belöning och en bestraffning.</p>

<p><strong>Själarna I Utgård</strong> saknar yttre tillströmning av Aura, eftersom domänen saknar solar.<br>
Detta gör att varje själ har större praktisk betydelse för levandet som helhet än i stjärngårdarna,<br>
där nya själar kan bildas och inga levande kroppar föds utan själ.<br>
En kropp som föds utan själ dör nästan ögonblickligen, den är ett tomt materiellt skal som saknar viljan att upprätthålla sina organ.<br>
Det förekommer dock (tungt tabubelagd) trolldom som använder de <strong>Odöda Kropparna</strong> som dockor åt demoner, vättar, jävlar och andra väsen<br>
- och även viss medicinsk trolldom som låter en döende kropps själ inträda i en bevarad odöd kropp i brist på fertila kroppar.<br>
Den senare har en benägenhet att, enligt vissa oförtjänt, hamna i den förstnämndas moraliska skugga.</p>

<p>Det är oerhört viktigt för stammarna i Utgård att bevara varje själ, och domänens wizheri har detta till sin huvudsakliga uppgift.<br>
Som en följd på detta är nativiteten den övriga stammens huvudsakliga område<br>
- själarna måste effektivt kunna lotsas till nya födslar för att wzhorna inte ska bli överlastade och förlora kontrollen, och med den själarna de vägleder.<br>
Å andra sidan, eftersom stammarna är så utlämnade till de själar de utgörs av, så finns det, i jämförelse med i stjärngårdarna,<br>
en begränsad tolerans för hur problematisk en själ kan tillåtas bli för att inte riskera att hota hela stammens själsliga integritet.</p>

<p>En själ som bär egenskaper mellan liv som anses ohanterliga kan inom vissa stammar bli <strong>Fördömd</strong>, och falla under jävlars anspråk.<br>
Jävlarna i Utgård hör till släktets allra äldsta stammar, som en gång lämnade stjärngårdarna för att av trollen lära sig sitt främsta hantverk<br>
- framställandet av de dockor som skyddar deras fragila kroppar och mångfaldigar och förstärker deras lemmar och färdigheter.<br>
Majoriteten av jävulsstammarna återvände till stjärngårdarna, där de såg bättre förutsättningar för sitt Fria Företagande,<br>
men ett fåtal etablerade istället företag i Utgård, i hopp om att lära sig mer profitabel visdom av trollen.<br>
Omkring trollens fyrar har dessa företag etablerat fasta helveten, där jävlarnas överklass livnär sig på fördömda själars rädslor och begär.<br>
I vissa fall övervinner själarna dessa, och i allmänhet säljs de då tillbaka till mänskostammar som "botade", "renade" eller "frigjorda".<br>
De allra flesta själar som fördömts och blivit till helvetenas invånare existerar dock där, i eller mellan födslar beroende på företagskultur,<br>
antingen till tidens slut eller tills att de drabbas av Fallisär.</p>

<p>Helvete är en egen dimension, som skär genom slöjan mellan Avgrunden och kaos,<br>
och i den kan ljus och mörker uppstå under andra omständigheter och på andra villkor än i Avgrunden,<br>
och det förekommer tillstånd som varken är mörka eller ljusa i materiell bemärkelse även om de för levande kroppars sinnen kan framstå som detta.<br>
Jävlarna har inte i allmänhet något intresse av att försätta en själ i Fallisär,<br>
men själar som av en eller annan orsak förirrar sig i helvetesdimensionen,<br>
kan inte med sina bara sinnens hjälp avgöra ifall miljön de befinner sig i är mörk eller ljus - och befinner sig därför i stor risk att drabbas.</p>

<h3>Kaos & Dröm</h3>
<p>Bortom Avgrundens slöja, hitom vilken materialet faller och själarna föds som levande dödliga kroppar,<br>
breder enligt okända omständigheter och villkor Kaos ut sig i godtycklig obegriplighet.<br>
Kaos, precis som allting annat som uttalas ur det Allrainnersta Ögonblicket genom den Första Stavelsen, består av Aura och Runa,<br>
men mycket mer än så kan inte sägas sakligt om dimensionens natur.<br>
Ofta beskrivs Kaos av mänskor som ännu oformulerad potential - potential till materiella skepnader i Avgrunden.<br>
Ur ett materiellt perspektiv stämmer detta utmärkt och det är ungefär all teori en levande kropp kan och behöver känna till om saken.</p>

<p>När en ny själ föds till en levande kropp träder den ur Kaos, ut i Avgrunden,<br>
och integreras med kroppen som ännu består till största delen av material alstrat ur moderskroppen.<br>
Efterhand kommer dock allt detta material ha dött och ersatts med material av den egna själens Aurisk-Runiska samspel.<br>
Själen är i det dödliga livet nästan helt och hållet materiell, endast en mycket liten öppning i slöjan förbinder den med Kaos.</p>

<p>Omkring varje sådan öppning bildas på slöjans bortre sida, i Kaos, en bubbla - en enskild cell av vad som kallas en <strong>Drömsk Sfär</strong>.<br>
Bubblans ytskikt består av samma typ av Runiska sekvenser som utgör slöjan, fast vävda i mindre täta kedjor.<br>
I bubblan rör sig skepnader som reflekterar den levande kroppens sinnesintryck,<br>
och genom bubblan kan själen potentiellt sett blicka ut i Kaos, och andra bubblor och liknande tillfälliga pseudodimensioner som kommer i kontakt med den.<br>
De drömska sfärerna uppstår när flera bubblor kommer samman, vanligtvis i form av en stam eller ett folk,<br>
och i dessa växer en kollektiv drömsk narrativ genom stammens samlade erfarenheter.<br>
På dessa sfärers ytskikt dansar de mångdimensionella runor som en gång lärde vilda bestar språkets färdighet och gjorde dem till mänskor och häxor<br>
- och de djupt drömmande wizhorna, vars förmågor vaknar till liv innifrån, lär sig dessa av desamma.</p>

<p>I stjärngårdarna skyddas dessa sfärer av gudar, som även manipulerar deras inre struktur så att vandrande själar som dött skall finna vägen till nya födslar.<br>
Utan sådant skydd och sådan vägledning kan Kaotiska strömmar och väsen tränga in i bubblorna eller bryta ner dem utifrån,<br>
och själarna förirras och upplösas i drömska skepnader så att inga levande barn till slut kan födas. Detta leder till bubblarnas upplösande i Kaos,<br>
och hela stammens narrativ går evigt förlorat.<br>
I Utgård är det, som tidigare påtalats, wizhornas uppgift att sköta detta i gudarnas frånvaro.</p>

<p>När mänskor av samma stam skiljs från varandra i Avgrunden sker inte detta nödvändigtvis även i deras drömska sfär<br>
- så länge de inom sig håller drömmens kollektiva skepnader vid liv kan sfären kvarstå.<br>
Kaos, där bubblorna befinner sig, är nämligen oberoende av Avgrundens rumsliga riktningar och avstånd.<br>
Samtidigt kan stammens olika drömmare genom sina relationer vävas in i andra drömska sfärer, så att de deltar i fler än en drömsk narrativ,<br>
och deras personliga bubblor blir till portaler mellan sfärer.<br>
Till slut uppstår nya drömska sfärer ur såna portaler, och i en utpräglad transabyssal miljö som Utgård är i praktiken alla drömmar del av en enda stor dröm,<br>
sammankopplad av nomadiska drömmares spridda sociala nätverk.</p>

<p>De djupa drömmarna tar sig inte bara till sfärerna ytskikt där de lär sig de trollska runorna,<br>
utan kan även använda nomadiska drömmares portaler till att förflytta sig mellan sfärer.<br>
Detta är dock inte riskfritt - en drömmare kan förlora sig i främmande sfärer till den grad att dess drömmande sinne tappar kopplingen med den övriga kroppen,<br>
som övergår i själlös odödhet och dör om den inte bevaras genom trolldom.<br>
Dessa ofullständiga själar blir till förvirrade, vansinniga <strong>Gastar</strong> i drömmen,<br>
och även om det visserligen förekommit att sådana har bundits till dockor (exempelvis odöda kroppar), så är resultatet i nästan alla fall vanskligt<br>
- som bäst kan en sådan själ återfinna sin balans och helhet genom att efter en sådan operation dö och återfödas.</p>

<p>De drömska sfärerna är även ett av de mest kraftfulla medierna för trolldom<br>
- Kaos narrativa och rumsliga obundenhet gör den djupa drömmen till ett perfekt redskap för spådom (för den som lärt sig navigera och förstå den),<br>
och mänskors sinnen kan manipuleras av en skicklig wizha som en skulptör manipulerar lera.<br>
Dessutom kan en riktigt skicklig wizha utnyttja drömmens kaotiska natur för att manifestera förändring även i Avgrunden,<br>
vanligtvis genom att formulera om ytskiktets sekvenser där de möter slöjan, så att det önskade resultatet uppstår direkt ur Avgrundens själva tillstånd.<br>

<p>Det förekommer i Kaos väsen, som bildar omkring sig drömska bubblor och sfärer, utan att för den sakens skull manifesteras som kroppar i Avgrunden.<br>
De flesta av dessa <strong>Kaotiska Väsen</strong> är obrydda inför själarnas sfärer,<br>
vissa av dem är socialt orienterade och intresserade av utbyte, men ytterligare andra är rovbestar,<br>
som antingen tar sig in i främmande sfärer och äter deras innehåll, eller slukar hela sfärerna, lämnande kropparna odöda i Avgrunden.<br>
I Utgård, där wizhorna för det mesta är hårt pressade att över huvud taget upprätthålla den drömska ordningen,<br>
är det få stammar som väntar tills ett Kaotiskt väsens avsikter avslöjats innan de driver bort det med trollskt våld.<br>
Detta har i sin tur lett till att utdragna konflikter förekommit mellan mänskostammar och stammar av Kaotiska väsen.</p>

</body>
</html>
