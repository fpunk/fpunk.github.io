<!DOCTYPE html>
<html>
  <head><title>Utgårdspolitik</title></head>
  <body>
    <h3 style="text-align:center;">Utgårdspoltik</h3>
<h3>Företag</h3>
<p>Företag kallas allehanda projekt och organisationer med transabyssala anspråk<br>
- anspråk som sträcker deras inflytande bortom enskilda öar och ut i Avgrunden.</p>

<p>Fjärdefyrens Förbannelse (Fjärde Fyren Fäller Företaget), som begränsar hur stora formella centralmakter kan växa sig i Utgård,<br>
har framtvingat en allmän definition av företag som <i>villkorligt slutna, kontrakterande sambandscentraler för transabyssala operationer,</i><br>
och anspråk som <i>formellt betvingande disponering av materiella, sociala eller själsliga tillgångar.</i><br>

<p>De flesta större företag tänjer på förbannelsens gräns,<br>
det har till exempelt iakttagits att anspråk inom tydligt avgränsade områden (monopol på specifika varor osv),<br>
kan expandera avsevärt bortom det fördömda fyrtalet fyrar utan att störta.<br>
Andra företag experimenterar med formell anspråkslöshet, och bygger sitt inflytande på saker som tillit,<br>
rykte och risk istället för "formellt betvingande disponering".</p>

<p><strong>Merkantil Tradition</strong><br>
Företagens mål, ideologier och lojaliteter varierar lika mycket som mänsklig ambition i allmänhet,<br>
men på grund av Utgårds hårda omständigheter måste de för att kunna upprätthålla sin existens,<br>
först och främst se till sin egen materiella och organisatoriska överlevnad.<br>
Företagskulturen är därför essentiellt krass och protektionistisk.</p>

<p>Den Merkantila Traditionen är en informell politik som framvuxit ur det transabyssla företagandets omständigheter.<br>
I den finns generationers materiella visdom,<br>
beprövade former som det anses bäst att hålla sig till för att ett företag och dess personal ska överleva någon längre tid i Utgårdsnatten.<br>
Fjärdefyrens Förbannelse är ett exempel på sådan visdom, men även principer som beskriver ett företag som kropp och själ.</p>

<p>Enligt traditionen är personalens främsta uppgift, från ledningsgrupp till operatör och allt där emellan,<br>
att hålla företagskroppen levande och hälsosam. Hälsosam innebär i allmänhet framgångsrik<br>
- oavsett om det handlar om ren tillväxt av makt och resurser eller uppnåendet av specifika mål företaget är inriktat på.<br>
Ingen personal får ställa sig själv över företagskroppen - i Avgrundens mörker hotar sådant hela kollektivets existens.</p>

<p>Företagets själ är dess överlevnad genom generationerna, dess identitet som bärs av en självförnyande kropp av personal och utrustning.<br>
Denna identitet förändras med tiden, den lär sig av triumfer och nederlag, och om den hålls hälsosam växer den sig starkare.<br>
Det är inte en självklarhet för alla företag, men de allra flesta och i synnerhet de gamla och mäktiga,<br>
ser tillväxt som ett företagssjälsligt ideal. Ett företag vars själ för varje generation blir starkare,<br>
vars kropp ständigt växer nya, effektiva lemmar som bidrar till dess hälsa, anses per definition vara ett framgångsrikt företag<br>
- en mäktig och stark själ i Avgrunden.<br>
Naturligtvis drar Fjärdefyrens Förbannelse en gräns för tillväxten, men få är de företag som ens närmar sig gränsen,<br>
även om många drömmer om att finna vägar att överskrida den.</p>

<h3>Ligor</h3>
<p>Vid sidan av, inom och omkring företag finns ligor<br>
- som utan formella anspråk möts regelbundet för att rådslå kring gemensamma transabyssala intressen.<br>
Sådana ligor drabbas inte av förbannelsen och kan teoretiskt sett bli hur stora som helst.<br>

<p><strong>Djupa Ligan</strong><br>
Till medlemsantalet och strukturen en helt informell liga, uppkommen kring rådsslag av wizhor,<br>
hållna i avlägsna och svårtillgängliga delar av den gemensamma Utgårdska drömsfären.<br>
Enligt ligans myt hölls dess första rådslag av de första Utgårdswizhorna vid deras anländande,<br>
varefter ett nytt rådslag utlystes, och så har det sedan dess fortsatt.<br>
Platserna för rådsslagen är alltid såpass djupt belägna att endast ytterst skickliga drömvandrare kan hitta dem och ta sig dit.<br>
Detta hålls av ligan för ett tillräckligt prov för att få kräva sitt säte bland Utgårds mäktigaste.</p>

Ligans kärnskara består i huvudsak av så kallade fria wizhor, som inte representerar någon stam eller något folk,<br>
utan antingen är självegna aktörer, företagsdirektörer eller representanter för mindre wizhligor.<br>
Dessa missar nästan aldrig ett rådsslag, och bland dem finns många som hävdar själslig linje ända tillbaks till det första rådet.<br>
Kärnskaran och majoriteten av ligans återkommande medlemmar tar sig till råden helt för egen maskin<br>
- antingen (vilket är vanligast) är de begåvade och skickliga drömvandrare,<br>
eller så besitter de förstklassiga slugskaper som möjliggör deras rådsfärd.</p>

<p>Det förekommer dock såna som i bristande självegen förmåga låter sig eskorteras till råds,<br>
antingen av drömvandrare med vilka de är i förbund, eller mot någon form av betalning.<br>
De allra flesta såna gäster deltar enbart i enstaka råd, komna i enskild sak.<br>
Deras ärenden är varierande, Djupa Ligan är en av de absolut mäktigaste institutionerna i hela Utgård,<br>
och många är det som vill köpa eller på annat sätt förtjäna tjänster och stöd från dess medlemmar.</p>

<p>Ligan har ingen stadgad struktur, inga egna anspråk, inga medlemslistor och inget formellt ledarskap.<br>
Den har dock en kultur, som kategoriserar wizheriet i olika generella klasser, vilka åtnjuter olika grad av respekt vid rådet.<br>
Denna kultur, sprungen ur generationernas samtal mellan mäktiga wizhor, påverkar de allmänna sociala formerna kring häxeri i hela Utgård<br>
- både som tabu, allmän moral och tendenser hos lokal lagstiftning.</p>

<p>-Inkvisitum Antiteos (företag under Djupa Ligan)<br>
En endaste formell instans besitts av Ligan vid sidan av rådet - den Antiteistiska Inkvisitionen.<br>
Inkvisitionen sägs ha bildats redan vid första rådet och dess enda syfte är det kontinuerliga säkrandet av Utgårds gudlösa tillstånd.<br>
Den utgörs av en liten skara utvalda wizhor, djupaste mästare av sina respektive områden,<br>
speciellt tränade för att söka upp och neutralisera varje risk för gudomlig agens.</p>

<p>Inkvisitionen är till största delen autonom, den arbetar i tysthet, med vakande ögon överallt där mänskor samlas.<br>
Den hävdar sin rätt vid råd endast i yttersta undantagsfall, och den omtalas sällan av utomstående.<br>
Den kan dock åberopas, av rådsdeltagare som tror sig ha iakttagit aktivitet som faller under dess dom, eller för verksamhetsinsyn<br>
- Inkvisitionen måste teoretiskt sett vid ett rådslag kunna uppvisa fullständig genomskinlighet.<br>
I den praktiska verkligheten är detta däremot inte självklart, då den kan åberopa Allmänt Undantag,<br>
med hänvisning till känsligheten hos uppdraget - vilket friskriver den från alla anspråk från rådets övriga deltagare.<br>
Det Allmänna Undantaget är vanligtvis regeln, som med jämna mellanrum dras tillbaka,<br>
så att ungefär vart fjärde råd kan räkna med rapport från företaget.</p>

<p>I största möjliga mån eftersträvar Inkvisitionen en obruten själslinje<br>
- när en agent dör sköter företagets egna psykopomperi så att själen återföds internt.<br>
Därför är de flesta inkvisitorer uppfostrade till sitt värv, och många av dessa vakna till sitt bortomdödliga minne.<br>
I de enstaka fall detta misslyckas och en inkvisitorsjäl går förlorad sker rådets huvudsakliga interaktion med företaget,<br>
tillsättandet av en ny inkvisitor.</p>

<p><strong>Merkantila Ligan</strong><br>
Bäraren av den Merkantila Traditionen, de många företagskropparnas stam och folk, den gudlösa mänskoviljans triumf i Avgrunden.<br>
Om Djupa Ligan är Utgårdsmänskornas högsta andliga instans är Merkantila Ligan dess högsta materiella.<br>
Merkantila Ligan har visserligen en struktur, men dess formalia är helt disponerad av ett operativt företag, som upprättar och upplöser den vid varje råd.</p>

<p>Ligans uppdrag är enligt det operativa företagets arkiv <i>upprätthållandet av rättvis och fredlig handel i Utgård</i><br>
och <i>främjandet och vägledandet av mänskosläktets transabyssala anspråk.</i></p>


<p>-Operatum Federat (företag under Merkantila Ligan)<br>
Det operativa företaget har två grundläggande funktioner: upprättandet och upplösandet av Ligans rådsform samt disponerandet av resurser tilldelade av Ligan initierade projekt.<br>
Eftersom Ligan är en informell organisation utan egna anspråk är arkivföringen av dessa två funktioner företagets enda allmänt fastlagna uppgift<br>
- varje råd inleds med tilldelandet av ny administrativ personal till Operatum Federat, enligt ett rullande schema, och upptecknandet av en röstlängd efter närvarande parter.<br>
Ligans faktiska disponering av företaget är helt begränsat till de enskilda råden, utanför dessa fungerar det som en autonom entitet som opererar enligt vad som där fastlagits.<br>
Personal som efter en rådscykel administrerande Operatum Federat av Ligan funnits inkompentent kan uteslutas ur schemat tillfälligt eller på obegränsad tid.<p>

<p>Under ett råd kan projekt initieras åt företaget, vilka tilldelas resurser donerade av Ligans medlemmar, som under rådscykeln disponeras av företagets administration<br>
- Enligt tradition kontrakterar administrationen personal och utrustning från närvarande företag under rådet,<br>
men den har fria händer att under den kommande cykeln skriva ytterligare kontrakt å företagets vägnar, och i enlighet med skrivna kontrakts form även riva upp sådana som skrivits.<br>
Inga av dessa kontrakt gäller bortom den aktuella cykeln.</p>

<p>Varje projekt tilldelas ekonomiska resurser som anses lämpligt enligt Ligans råd, ifall adminsitrationen finner dessa otillräckliga är dess personal hänvisad till sina egna tillgångar.<br>
Donation av resurser ger tillträde till röstlängden och varje inskriven röst värderas utifrån storleken på donationen, så att en entitet (företag eller liga) som donerar mer ges en tyngre vägande röst.<br>
Vid rådets inledning anges en symbolisk summa av varje röstande entitet, som kan komma att växa eller krympa beroende på initierade projekt.<br>
Eventuell vinst genererad av Operatum Federat doneras tradtionellt av Ligan som helhet till företaget vid nästkommande råd, men kan utkrävas av donatorer efter procent av den samlade insatsen.</p>

<p>Det finns ingen formell begränsning för vilka typer av projekt som kan initieras åt företaget, men av tradition ges det inga anspråk som hotar att väcka Fjärdefyrens Förbannelse.</p>

<p>-Ligor i Ligan<br>
Dom rikaste och äldsta entiteterna i Ligans röstlängd är enskilda företag, och för att kunna mäta sig med dessa går mindre företag ofta samman i egna ligor med gemensam röst.<br>
Det förekommer även ligor som kallas avdelningar, och som samlar personal oberoende av företag efter yrkeskompetens eller annat gemensamt intresse.
Ur detta har en relativt mäktig medelklass vuxit sig fram inom Ligan, bestående av enskilda personer representerade i flera olika röstande entiteter - så kallade moguler.</p>

<p>Avdelningarna investerar ofta sina donationer i långvariga projekt som de tar upp för röstning vid varje råd de deltar i.<br>
Detta ger Operatum Federat en viss semiformell kontinuitet, huvudsakligen bestående av instanser som reglerar allehanda kontraktsformer på olika nyckelmarknader.<br>
För att dessa inte tillsammans ska riskera att väcka Fjärdefyrens Förbannelse har ett halvcykelråd uppkommit där Avdelningarna oberoende av det övriga rådet beslutar om hur de ska formulera sina projekt.<br>
Varje avdelning ser då till att formulera sina projekt såpass partikulärt och begränsa sina anspråk såpass mycket att den samlade effekten inte överskrider vad traditionen föreskriver.<br>
Risken att detta skulle ske är dock även utan denna åtgärd relativt liten - enbart några få avdelningar lyckas i allmänhet få sina projekt igenomröstade vid varje råd.</p>  

<p>-Pakten<br>
För att kompensera för de uppenbara säkerhetsbrister som följer av Operatum Federats autonomi och hela formens godtycklighet, har några av de rikaste och äldsta företagen i samarbete med de mäktigaste avdelningarna bildat en pakt,<br>
svuren att hindra operativa administrationer som hotar Ligans tradionella form och integritet.<br>
För att inte själva dra på sig Fjärdefyrens Förbannelse sköts detta fullständigt informellt, ingen avdelning har bildats som representerar Pakten och den saknar helt medlemsuppteckning eller skriftliga kontrakt.<br>
I största möjliga mån agerar den genom strategiskt röstande under råden, efter insamlad data om deltagares aktiviteter under cykeln, men det har även hänt att Pakten skickat agenter för likvidera hot mer handfast.</p>

