<!DOCTYPE html>
<html>
<head><title>Utgårdsmyt</title></head>
<body>
<h3 style="text-align:center;"> Mänskorna och Utgårdsfolkens ursprung, så som vi minns det genom den djupa drömmen. </h3>
<br>
<p><i>För andra att minnas genom ord, att dom inte i glömska kastar sig själva i fördömelse.</i><br>
<i>Nedtecknat av den Vise Glob, Utgårdsvätten, efter Djupa Ligans råd.</i></p><br>

<h3>Stjärngårdarnas krig</h3>

<p>Sent bland tidiga ögonblick fann vilda bestar i drömmens djup mänskorunornas makt.<br>
Sent föll de som mänskor till Avgrunden, där redan gudar och jättar dväljdes.<br>
Jättar och gudar var i förvirring kastade i krig - till krig skapade de världarna och deras tidsåldrar.<br>
Till krig skapade jättar och gudar själarnas ordning, och delade alla ögonblick mellan sig krigiskt.<br>
Genom stjärngårdarnas själavandring skiljs de jättelika och de gudalika mänskorna åt, för att vid tidens slut kämpa om att få omintetgöra existensen.<br>
Gudarna och deras mänskor är då kalla och blinda av rättfärdighet - att var sak ska ha sin plats och aldrig vika därifrån.<br>
Jättarna och deras mänskor är då heta och rasande av förbittring - att hellre intet finns än en ordning som är deras natur fämmande.<br></p>

<h3>Utgård och trollen</h3>

<p>Ur krigets vansinne föll och faller ständigt förbösade världar från Stjärngårdarnas utkanter till Utgård - den vilda Avgrunden.<br>
I mörkret faller världsböset isär och återbördas som Aura och Runa till Kaos.<br>
Trötta på sina stamfränders förbittrade företag flydde trollen, jättarnas kusiner, dit ut bärande med sig slugt ljus.<br>
I det sluga ljuset stannade världsbösets fallisär av, och öar bildades omkring trollens fyrar.<br></p>

<p>Trollen försakade redan vid sin tillkomst jättarnas ordning och avsikter, likväl som gudarnas, och de saknar all bryskap om levande dödliga väsen.<br>
Mäktigast bland wizhor är trollen, varför de tagit sitt släktesnamn som den allra högsta visdomens arvtagare.<br>
Den vätte är vis, som inte gör sig brydd om trollens avsikter och företag.<br></p>

<h3>Mänskornas ankomst i Utgård</h3>

<p>Störst av all förvirring i Avgrunden råder på världarna i stjärngårdarnas utkanter.<br>
Där härskar glömska gudar, fördömda och förlorade till och med för sina stamfränders krig.<br>
Dessa gudar har förvirrats av jättarnas betvingande trolldom - ansatta av demoner driver de sina världar till undergången.<br>
Få är de själar som träder därifrån inåt i gårdarna att delta i det senare kriget - mångfalden faller i mörkret isär och återbördas skepnadslösa till Kaos.<br></p>

<p>Visa wizhor vandrade från dessa världar långt ut i drömmen, och såg på avstånd trollens sluga ljus i Utgård.<br>
Trötta på de fördömda världarnas eländiga öde byggde de väldiga fartyg, till att korsa Avgrunden och lämna stjärngårdarna.<br>
Från otaliga världar gav sig fartygen av, bärande mänskostammar, darrande i ovisshet men stolta i kännedom av sin vilja.<br>
Ingen därombord bar gudar med sig i sina drömmar, försvurna var de mot omänskoväsens godtyckliga styre - utlämnade åt mänskoviljans vägledning.<br></p>

<p>Mångfaldiga var fartygen som föll isär i mörkret, otillräckligt skapta för den vilda Avgrunden.<br>
Oräknerliga gravar bär vi bara i generationers minne - själar och stoff slukade av Kaos.<br></p>

<p>De stammar som övervann det mörka avståndet, och anlände vid trollens fyrar, slog sig ner på öar däromkring.<br>
Deras överlevnad berodde på stammarnas natur, och på naturerna hos de trollstammar som höll fyrarna.<br>
Somliga stammar hävdade sin rätt våldsamt, tills de var förintade eller trollen fann det ovärt att bestrida dem.<br>
Somliga stammar fann fyrar vars troll var obrydda om deras närvaro och lät dem bli.<br>
Somliga slöt avtal med trollen, och somliga av dessa avtal var i mångas ögon gruvliga - själar blev därigenom handelsvara.<br></p>

<h3>Djupa Ligan och det gudlösa Utgård</h3>

<p>De främsta wizhorna bland de anlända stammarna fann efter hand varandra, vandrande genom den djupa drömmen, och satte sig att hålla råd.<br>
De svor åt sina stammar och hela Utgård att mänskorna där i sin nöd aldrig skulle vända sig till gudars hjälp, utan att i hela Utgård skulle mänskoviljan helgas.<br>
De åtog sig att skaffa den kunskap som behövdes för att själva sköta gudarnas främsta värv - själarnas ordning som låter levande dödliga väsen födas i generationer.<br>
De tog sig namnet Djupa Ligan, eftersom de möttes i djupen bortom sina stammars drömmar.<br></p>

<p>De gick till trollen, i vad mån trollen tog emot dem, och svor med dem att som mänskor frånsvära sig jättars hjälp, och som troll frånsvära sig gudars.<br>
För mänskorna och trollen fann det i gemensamt intresse att hålla Utgård fritt från gudars och jättars krig.<br></p>

<p>Och Djupa Liga fortsatte och fortsätter att mötas, att avhandla sådant som angår alla mänskor i Utgård och som är wizhors ansvar.<br></p>

<h3>Jävlarnas ankomst</h3>

<p>Jävlarna framträdde senare än mänskorna i stjärngårdarna - jättelik avkomma alstrad i mänskornas närhet.<br>
Jävlarna färdas som troll och jättar helvetiskt, samtidigt genom Avgrund och Kaos, slitande upp sår i Slöjan.<br>
I de helvetiska såren bygger jävlarna kupor, som gränsar lika mycket till mänskodrömmen som till Avgrunden.<br>
De lever på själarnas tillstånd - hat, begär, sorg och lust är deras föda, som de odlar och skördar varthän i drömmen de kommer åt.<br></p>

<p>Jävlarna är klena och fragila till sin natur, men sluga, och från stjärngårdarna tog de sig tidigt till Utgård för att köpslå med trollen.<br>
Av trollen lärde de sig konster för att skydda sina ömkliga skepnader, och mångfaldiga och stärka deras lemmar.<br>
Många jävulska stammar återvände därefter till stjärngårdarna för att leva på krigets frukter - men somliga stannade i Utgård att bedriva sina företag där.<br></p>

<p>Bland dessa finns sådana vars natur är inget annat än avskyvärd för mänskorna de lever av, och de har sedan ankomsten bekrigats av alla stammar utom de grymmaste och mest förtappade.<br>
Men där finns även sådana som går att köpslå med, och vars natur är rörlig.<br>
Många mänskostammar knöt affärsband med dessa, att hjälpa dem hantera själarnas vandring mot att de fick livnära sig på stammarnas drömmar.<br>
Vissa av dessa jävlar skickar sändebud till Djupa Ligans råd, och visar sig som vänner åt mänskor.<br>
Dessa stammar åtnjuter fred med Ligan, medans andra lätt drabbas av dess onda öga för sin gränslösa glupskhet.<br></p>

<p><i>I sådana drag vill vi beskriva våra allra mest grundläggande omständigheter och deras ursprung - den som vill, med visdom, kan veta mer, men inte ens den Vise Glob vet allt.</i><br>
  <i> Vis nog är den, att inte heller kräva sådan vetskap.</i><br></p>

</body>
</html>
